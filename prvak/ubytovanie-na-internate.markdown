---
layout: page
title: Ubytovanie na internáte
---

## Základné informácie

Matfyzáci sú ubytovaní na internátoch v Mlynskej doline, asi 15 minút chôdze od budovy školy. Oficiálny názov internátu je [VM Ľ. Štúra – Mlyny UK](http://www.mlyny.uniba.sk/). Internáty poskytujú približne 6 tisíc miest pre študentov všetkých bratislavských fakúlt Univerzity Komenského v Bratislave (UK).

Každý súčasný aj novoprijatý študent FMFI UK môže podať žiadosť o ubytovanie (podrobne nižšie). Po skončení podávania žiadostí ubytovací referenti zostavia poradovník žiadateľov podľa univerzitných pravidiel pre prideľovanie ubytovania (Smernica rektora č. 3/2011). Žiadateľom, ktorým sa umiestnia nad čiarou (80-90%), referenti pridelia ubytovanie na konkrétnej izbe.

Ubytovanie prebieha v troch objektoch – výškový blok (VB), átriové domčeky (AD) a nový objekt (MI). Na VB a MI je bunkový systém (3 – 4 izby majú spoločnú kúpeľňu a sociálne zariadenie), v AD je v izbách umývadlo a spoločné soc. zariadenia na chodbe. Štandardné izby sú dvojposteľové a trojposteľové. Na všetkých izbách FMFI je k dispozícii internet. Ceny ubytovania na internátov sa pohybujú v rozsahu približne 50-80 euro/mesiac.

### Dôležité dokumenty

[Smernica rektora 3/2011](http://www.uniba.sk/fileadmin/user_upload/editors/subweby/ubytovanie/Vp_2011_3_Smernica_rektora_UK_ktora_upravuje_pravidla_rozdelovania_ubytovacej_kapacity___-_pre_web.pdf) je celouniverzitná smernica, ktorá stanovuje pravidlá prideľovania ubytovania študentom UK, teda aj výpočet bodov za študijné výsledky, časovú dostupnosť, sociálne veci a mimoškolskú činnosť.

[Fakultné pravidlá prideľovania bodov](http://fmph.uniba.sk/index.php?id=2125) určujú najmä podmienky prideľovania bodov za mimoškolskú činnosť pre súčasných a novoprijatých študentov FMFI UK.

## Pre novoprijatých študentov (prvákov)

### Podanie žiadosti o ubytovanie

Ak chceš získať ubytovanie na internáte od FMFI UK, najdôležitejšie je podať žiadosť v stanovenom termíne. &nbsp;Podrobnejšie informácie, ako a do kedy treba podať žiadosť o ubytovanie, dostaneš poštou spolu s dekrétom o prijatí (zvyčajne koncom júna).&nbsp;

Žiadosti sa podávajú elektronicky prostredníctvom stránky [www.uniba.sk/ubytovanie](http://www.uniba.sk/ubytovanie). Termín podávania žiadostí pre novoprijatých študentov je spravidla 15. júna až 15. júla.

Podanie žiadosti pozostáva z nasledujúcich krokov:

1.  Prihlásiš sa do systému pomocou prihlasovacích údajov, ktoré si dostal spolu s dekrétom o prijatí na štúdium. &nbsp;Po prihlásení overíš svoju e-mailovú adresu.
2.  Vyplniš a podáš žiadosť o ubytovanie, v ktorej môžeš uviesť, s kým chceš bývať
3.  Po odoslaní žiadosti nezabudni doručiť (poštou, mailom alebo osobne) na študijné oddelenie kópie potvrdení:

Informáciu o tom, či Ti bolo pridelené ubytovanie, získaš e-mailom v polovici augusta. Do konca augusta bude potrebné zaplatiť ubytovanie za prvé mesiace. Elektronické žiadosti podané po 15. 7. 2011 budú spracované až v druhom kole, ubytovanie môžeš získať začiatkom septembra.
