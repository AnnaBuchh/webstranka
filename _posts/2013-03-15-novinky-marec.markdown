---
layout: post
title: Novinky – marec 2013
tags: novinky
---

Marcové novinky sa týkajú vyhlásení volieb do študentských častí fakultného a univerzitného senátu a do Študenskej rady vysokých škôl. Ďalej sa dozviete o najbližších plánoch ŠKASu či o blížiacej sa Študentskej vedeckej konferencií.

## Novinky zo Senátu

Kandidátky do volieb sa odteraz budu zverejňovať najmenej tri dni pre konaním volieb. Tato zmena reaguje na pripomienky zo zimnej študentskej ankety a dúfame, že zlepší informovanosť o kandidátoch, a tak aj záujem o voľby.

Aplikáciu nového dodatku k zásadám volieb si vyskúšame už onedlho. Senát totiž vyhlásil voľby do študentskej časti AS FMFI UK a zároveň požiadal AS UK o vyhlásenie volieb do študentskej časti tohto orgánu a tiež do Študentskej rady vysokých škôl (ŠRVŠ). Termin konania všetkých 3ch volieb bol stanovený na 11. apríla 2013. Bližšie informácie o si môžte prečítať v [samostnanom článku](/skas/novinky/item/7-doplnujuce-volby-do-as-fmfi-uk-as-uk-a-srvs).

[Viac informácií o činnosti AS FMFI UK](http://www.fmph.uniba.sk/index.php?id=senat)[.](http://www.fmph.uniba.sk/index.php?id=senat.)

## Novinky zo ŠKAS-u

ŠKAS ma v pláne zlepšiť podmienky na trávenie voľného času študentov. Chceli by sme aj s pomocou študentov oživiť tzv. Relax (priestor medzi pavilónom matematiky, posluchárňou B a Kvantom), a to Jarnou brigádou ( začiatkom apríla). Zmeny by sa týkali úpravy zelene, vybudovania chodníka, umiestnenie nových lavičiek či umožnenia vypožičania fresbee, badmintonu, atď. na vrátnici.

Ďalší projekt v tejto oblasti sa týka úpravy a otvorenia ŠKAS miestnosti študentom. Tento priestor plánujeme ponúknuť študentom (podobne ako IT kobku) na oddych. Mala by mať ale viac relaxačnú atmosféru so sedačkami a kobercami na sedenie.

Oba tieto projekty by sme chceli zrealizovať čo najskôr. O ich priebehu Vás budeme informovať.

## ŠVK 2013

Termíny Študentskej vedeckej konferencie 2013 sú nasledujúce:

Odovzdanie príspevkov a registrácia: 5. apríla 2013, 23:59 (utorok)
Konanie konferencie: 23. apríla 2013 (utorok)

Je možnosť zaslať krátky alebo dlhy príspevok a poster. V deň konania konferencie bude udelené dekanské voľno.

[Viac informácií o ŠVT 2013](http://www.fmph.uniba.sk/index.php?id=svk).
