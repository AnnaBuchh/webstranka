---
layout: post
title: Riadne voľby do ŠKASu 
tags: novinky
---

V dňoch 11. a 12. mája 2015 sa uskutočnili riadne voľby do ŠKAS-u na nové funkčné obdobie (2015 - 2017). Volilo sa päť študentských senátorov. Návrhy kandidátov bolo možné podávať do 4. mája 2015 (pondelok), 12.00 hod.

## Výsledky volieb

Za členov študentskej komory Akademického senátu FMFI UK na funkčné obdobie od 1. júna 2015 do 31. mája 2017 boli zvolení:

1. Bc. Petra Kubincová
2. Mgr. František Herman
3. Bc. Anna Buchholcerová
4. Bc. Anna Vargová, Bc. Štefan Krakovský *(rovnaký počet platných hlasov)*

Náhradníkmi sú v poradí:

1. Ticián Babka
2. Estilla Alföldiová
3. Askar Gafurov
4. Július Gálik
5. Kristína Tomová

[Zápisnica z volieb](https://drive.google.com/file/d/0BzpLRs_UPeZ4OUZZY1BiVUlibTg/view?usp=sharing)

*Námietky voči priebehu a výsledkom volieb sa v súlade s čl. 25 ods. 1 Zásad volieb do Akademického senátu FMFI UK podávajú písomnou formou v elektronickej podobe prostredníctvom fakultnej elektronickej pošty predsedovi Mandátovej komisie AS FMFI UK [as.mandatova@fmph.uniba.sk](mailto:as.mandatova@fmph.uniba.sk)  do siedmich kalendárnych dní od zverejnenia zápisnice na webovom sídle fakulty, t.j. do 19. mája 2015 (utorok).*

## Čas konania volieb a volebné miesto

**Čas konania volieb:** 09.00 hod. - 16.00 hod.
**Volebné miesto:** vestibul pri matematickej vrátnici

## Kandidátka

K termínu stanovenému pre podávanie prihlášok obdržala volebná komisia nasledovné návrhy kandidátov:

|----------------------+---------------+-------------------------------+------------|
|  Meno a priezvisko   | Stupeň štúdia | Študijný program              | Rok štúdia |
|----------------------|---------------|-------------------------------|------------
| Estilla Alföldiová   | bakalársky    | Biomedicínska fyzika          | 3 |
| [Ticián Babka](https://drive.google.com/file/d/0BzpLRs_UPeZ4N2NLdElURjl1SGM/view?usp=sharing)  | bakalársky    | Fyzika         | 1 |
| [Bc. Anna Bucholcerová](https://drive.google.com/file/d/0BzpLRs_UPeZ4czJYR3dCWDFOeDQ/view?usp=sharing)    | magisterský    | Meteorológia a klimatológia                        | 2 |
| Július Gálik | bakalársky  | Fyzika   | 3 |
| Askar Gafurov  | bakalársky   | Informatika       | 2 |
| [Mgr. František Herman](https://drive.google.com/file/d/0BzpLRs_UPeZ4blc1UHVQS3ZiTWc/view?usp=sharing)  | doktorandský   | Všeobecná fyzika a matematická fyzika         | 2 |
| [Bc. Štefan Krakovský](https://drive.google.com/file/d/0BzpLRs_UPeZ4WnhzR1ROaElyUWM/view?usp=sharing)       | magisterský  | Ekonomická a finančná matematika | 1 |
| [Bc. Petra Kubincová](https://drive.google.com/file/d/0BzpLRs_UPeZ4X1Via3RPM3ZteXc/view?usp=sharing)  | magisterský   | Informatika | 1 |
| Kristína Tomová   | bakalársky    | Fyzika                           | 2 |
| [Bc. Anna Vargová](https://drive.google.com/file/d/0BzpLRs_UPeZ4WnhzR1ROaElyUWM/view?usp=sharing)        | magisterský    | Manažérska matematika | 1 |
|----------------------+---------------+----------------------------------+---|

[Kandidátka](https://drive.google.com/file/d/0BzpLRs_UPeZ4YmVveUR0QWxWTDg/view?usp=sharing)

Kandidáti majú právo umiestňovať svoje volebné programy (plagáty) na vyhradených nástenkách pri vchodoch do fakulty a na webovom sídle ŠKAS-u.

## Vyhlásenie volieb

Akademický senát FMFI UK na svojom [5. riadnom zasadnutí](http://www.fmph.uniba.sk/index.php?id=3458) vyhlásil riadne voľby do študentskej komory Akademického senátu FMFI UK na funkčné obdobie od 1.&nbsp;júna 2015 do 31.&nbsp;mája 2017. Voľby sa budú konať v dňoch **11. a 12. mája 2015** (pondelok a utorok).  

Riadne voľby do študentskej komory AS FMFI UK riadi študentská volebná komisia v zložení:

* Bc. Dominika Balabánová (predsedníčka)
* Bc. Martin Oberuč (podpredseda)
* Kristína Blašková (členka)
* Bc. Hana Hozzánková (členka)
* Bc. Michal Švehlík (člen)

Voľby sa riadia platnými [Zásadami volieb do Akademického senátu FMFI UK](http://www.fmph.uniba.sk/index.php?id=3488), ktoré boli predmetom [článku o nových pravidlách volieb](/2014/03/15/volby-do-SKASu-po-novom.html).

Vo voľbách sa **volí 5 členov**.

[Oznam o vyhlásení volieb](https://drive.google.com/file/d/0BzpLRs_UPeZ4Z0E5NEdYQ25yNDA/view?usp=sharing)

## Informácie pre kandidátov

Návrhy kandidátov sa podávajú osobne ktorémukoľvek členovi volebnej komisie alebo prostredníctvom podateľne fakulty v lehote od 13. apríla 2015 do **4. mája 2015 12.00 hod**.

Právo navrhovať kandidáta má ktorýkoľvek člen alebo skupina členov akademickej obce fakulty (študent aj zamestnanec). Kandidát však nemôže navrhnúť samého seba. 

**Návrh kandidáta** musí mať listinnú podobu a musí obsahovať:

* meno a priezvisko navrhovateľa,
* pracovisko navrhovateľa (ak návrh podáva člen zamestnaneckej časti akademickej obce fakulty),
* študijný program, stupeň štúdia a rok štúdia navrhovateľa (ak návrh podáva člen študentskej časti akademickej obce fakulty),
* meno a priezvisko kandidáta,
* študijný program, stupeň štúdia a rok štúdia kandidáta,
* dátum a podpis navrhovateľa,
* vlastnoručne podpísané vyhlásenie kandidáta, že súhlasí so svojou kandidatúrou.

Volebná komisia odporúča pre navrhovanie kandidátov použiť priložené návrhové formuláre (vo formáte PDF):

* [formulár, ak je navrhovateľom členom študentskej časti akademickej obce fakulty](https://drive.google.com/file/d/0BzpLRs_UPeZ4Q011OFMybXRGS3c/view?usp=sharing)
* [formulár, ak je navrhovateľom členom zamestnaneckej časti akademickej obce fakulty](https://drive.google.com/file/d/0BzpLRs_UPeZ4QTc1LU5NdDh5WUk/view?usp=sharing)

Volebná komisia odporúča, aby kandidáti posielali návrhy (prihlášky) aj v elektronickej podobe na adresu [as.volebna@fmph.uniba.sk](mailto:as.volebna@fmph.uniba.sk) a uviedli e-mailový a telefonický kontakt.

Vítanou súčasťou kandidatúry je **volebný program**, t.j. zoznam vecí, ktoré by kandidát chcel presadzovať či realizovať (vhodne doplnený o fotografiu). Volebné programy kandidátov zverejní volebná komisia na webovom sídle fakulty, na stránke ŠKAS-u a na mobilných paneloch vo vyhradených priestoroch fakulty.

Kandidátka pre riadne voľby bude zverejnená bez zbytočného odkladu po jej uzavretí. Súčasne budú zverejnené aj informácie o čase konania volieb a volebnom mieste.
