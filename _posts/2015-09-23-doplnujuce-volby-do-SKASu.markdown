---
layout: post
title: Doplňujúce voľby do ŠKASu 
tags: novinky
---

V dňoch 19. a 20. októbra 2015 sa uskutočnili doplňujúce voľby do ŠKAS-u na funkčné obdobie do 31. mája 2016. Volili sa traja študentskí senátori. Návrhy kandidátov bolo možné podávať do 12. októbra 2015 (pondelok), 12.00 hod.

## Výsledky volieb

Za členov študentskej komory Akademického senátu FMFI UK na funkčné obdobie do 31. mája 2016 boli zvolení:

1. Estilla Alföldiová
2. Askar Gafurov

V doplňujúcich voľbách na tri uprázdnené mandáty kandidovali len dvaja kandidáti.

[Zápisnica z volieb](https://drive.google.com/file/d/0BzpLRs_UPeZ4Z0JCNG5IV2lJUDg/view?usp=sharing)

*Námietky voči priebehu a výsledkom volieb alebo zneniu zápisnice sa v súlade s čl. 25 ods. 1 Zásad volieb do Akademického senátu FMFI UK podávajú písomnou formou v elektronickej podobe prostredníctvom fakultnej elektronickej pošty predsedovi Mandátovej komisie AS FMFI UK [as.mandatova@fmph.uniba.sk](mailto:as.mandatova@fmph.uniba.sk)  do siedmich kalendárnych dní od zverejnenia zápisnice na webovom sídle fakulty, t.j. do 19. mája 2015 (utorok).*

## Dni a čas konania volieb a volebné miesto

**Dni konania volieb:** 19. a 20. októbra 2015 (pondelok a utorok)<br/>
**Čas konania volieb:** 10.00 hod. - 16.00 hod.<br/>
**Volebné miesto:** vestibul pri matematickej vrátnici<br/>

## Kandidátka
K termínu stanovenému pre podávanie prihlášok obdržala volebná komisia nasledovné návrhy kandidátov:

|----------------------+---------------+-------------------------------+------------|
|  Meno a priezvisko   | Stupeň štúdia | Študijný program              | Rok štúdia |
|----------------------|---------------|-------------------------------|------------
| Estilla Alföldiová   | bakalársky    | Biomedicínska fyzika          | 4 |
| Askar Gafurov  | bakalársky   | Informatika       | 3 |
|----------------------+---------------+----------------------------------+---|

[Kandidátka](https://drive.google.com/file/d/0BzpLRs_UPeZ4WlR6Q3lLODZGNWc/view?usp=sharing)

Kandidáti majú právo umiestňovať svoje volebné programy (plagáty) na vyhradených nástenkách pri vchodoch do fakulty a na webovom sídle ŠKAS-u.

## Vyhlásenie volieb

Predsedníctvo Akademického senátu FMFI UK na svojom [15. riadnom zasadnutí](http://www.fmph.uniba.sk/fileadmin/user_upload/editors/fakulta/organy/as/predsednictvo/2015-16/zapisnica_PAS_21-09-2015.pdf) vyhlásilo doplňujúce voľby do študentskej komory Akademického senátu FMFI UK na funkčné obdobie do 31. mája 2016. Voľby sa budú konať v dňoch **19. a 20. októbra 2015** (pondelok a utorok) v čase od 10.00 do 16.00 hod. Volebným miestom bude vestibul pri matematickej vrátnici.  

Doplňujúce voľby do študentskej komory AS FMFI UK riadi volebná komisia v zložení:

* Bc. Štefan Krakovský (predseda, 2mEFM)
* Bc. Petra Kubincová (podpredsedníčka, 2mINF)
* Mgr. František Herman (člen, 3dVMF)
* RNDr. Michal Demetrian, PhD. (člen, KMANM)
* doc. RNDr. Ivan Sýkora, PhD. (člen, KJFB)
* RNDr. Elena Šikudová, PhD. (členka, KAI)

Voľby sa riadia platnými [Zásadami volieb do Akademického senátu FMFI UK](http://www.fmph.uniba.sk/index.php?id=3488).

Vo voľbách sa **volia traja členovia**.

[Oznam o vyhlásení volieb](https://drive.google.com/file/d/0BzpLRs_UPeZ4S2VtR1RhQXZRMUE/view?usp=sharing)

## Informácie pre kandidátov

Návrhy kandidátov sa podávajú osobne ktorémukoľvek členovi volebnej komisie alebo prostredníctvom podateľne fakulty v lehote do **12. októbra 2015 (pondelok) 12.00 hod**.

Právo navrhovať kandidáta má ktorýkoľvek člen alebo skupina členov akademickej obce fakulty (študent aj zamestnanec). Kandidát však nemôže navrhnúť samého seba. 

**Návrh kandidáta** musí mať listinnú podobu a musí obsahovať:

* meno a priezvisko navrhovateľa,
* pracovisko navrhovateľa (ak návrh podáva člen zamestnaneckej časti akademickej obce fakulty),
* študijný program, stupeň štúdia a rok štúdia navrhovateľa (ak návrh podáva člen študentskej časti akademickej obce fakulty),
* meno a priezvisko kandidáta,
* študijný program, stupeň štúdia a rok štúdia kandidáta,
* dátum a podpis navrhovateľa,
* vlastnoručne podpísané vyhlásenie kandidáta, že súhlasí so svojou kandidatúrou.

Volebná komisia odporúča pre navrhovanie kandidátov použiť priložené návrhové formuláre (vo formáte PDF):

* [formulár, ak je navrhovateľom členom študentskej časti akademickej obce fakulty](https://drive.google.com/file/d/0BzpLRs_UPeZ4UklfSWV2c1pIUFE/view?usp=sharing)
* [formulár, ak je navrhovateľom členom zamestnaneckej časti akademickej obce fakulty](https://drive.google.com/file/d/0BzpLRs_UPeZ4bldlTC1YYlBGaFk/view?usp=sharing)

Volebná komisia odporúča, aby kandidáti posielali návrhy (prihlášky) aj v elektronickej podobe na adresu [as.volebna@fmph.uniba.sk](mailto:as.volebna@fmph.uniba.sk) a uviedli e-mailový a telefonický kontakt.

Vítanou súčasťou kandidatúry je **volebný program**, t.j. zoznam vecí, ktoré by kandidát chcel presadzovať či realizovať (vhodne doplnený o fotografiu). Volebné programy kandidátov zverejní volebná komisia na webovom sídle fakulty, na stránke ŠKAS-u a na mobilných paneloch vo vyhradených priestoroch fakulty.

Kandidátka pre riadne voľby bude zverejnená bez zbytočného odkladu po jej uzavretí.
