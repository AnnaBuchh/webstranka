---
layout: post
title: Doplňujúce voľby do ŠČAS UK 
tags: novinky
---

Dňa 29. októbra 2014 nás čakajú doplňovacie voľby do študentskej časti Akademického senátu UK. Voliť budeme jedného zástupcu študentov.
Návrhy kandidátov je možné podávať do 24. októbra 2014 (piatok) 12.00 hod.


## Termín konania volieb a volebné miesto

**Deň konania volieb:** 29. októbra 2014 (streda)</br>
**Čas konania volieb:** 10.00 hod. - 16.00 hod.</br>
**Volebné miesto:** vestibul pri matematickej vrátnici


## Vyhlásenie volieb

Akademický senát UK na svojom zasadnutí dňa 18. júna 2014 vyhlásil doplňovacie voľby do Akademického senátu UK. Volí sa jeden zástupca študentov fakulty.  

Doplňovacie voľby do študentskej časti Akademického senátu UK riadi volebná komisia v zložení:

* Bc. Michal Švehlík (predseda)
* Bc. Dominika Balabánová (členka)
* Bc. Anna Buchholcerová (členka)
* Kristína Tomová (členka)

[Oznam o vyhlásení volieb](https://drive.google.com/file/d/0BzpLRs_UPeZ4Zy1SbDNYMlhMYkE/view?usp=sharing)


## Informácie pre kandidátov

Návrhy kandidátov sa podávajú osobne ktorémukoľvek členovi volebnej komisie alebo prostredníctvom podateľne fakulty (v obálke s viditeľným označením "ŠČAS") v lehote **do 24. októbra 2014 (piatok) 12.00 hod**.

Právo navrhovať kandidáta má ktorýkoľvek člen alebo skupina členov akademickej obce fakulty (študent aj zamestnanec). 

**Návrh kandidáta** musí obsahovať:

* meno a priezvisko navrhovateľa,
* pracovisko navrhovateľa (ak návrh podáva člen zamestnaneckej časti akademickej obce fakulty),
* študijný program, stupeň a rok štúdia navrhovateľa (ak návrh podáva člen študentskej časti akademickej obce fakulty),
* meno a priezvisko kandidáta,
* študijný program, stupeň a rok štúdia kandidáta,
* dátum, miesto a podpis navrhovateľa.

K návrhu musí byť pripojené vlastnoručne podpísané **vyhlásenie kandidáta**, že súhlasí so svojou kandidatúrou.

Vzorové dokumenty písomnej časti (návrh aj súhlas) prikladáme vo formáte PDF:

* [formulár, ak je navrhovateľom členom študentskej časti akademickej obce fakulty](https://drive.google.com/file/d/0BzpLRs_UPeZ4aEM5bHJDOVE3ekE/view?usp=sharing)
* [formulár, ak je navrhovateľom členom zamestnaneckej časti akademickej obce fakulty](https://drive.google.com/file/d/0BzpLRs_UPeZ4YzZNRUh3VDRja1E/view?usp=sharing)

Volebná komisia odporúča, aby kandidáti posielali návrhy (prihlášky) aj v elektronickej podobe na adresu [volby@skas.fmph.uniba.sk](mailto:volby@skas.fmph.uniba.sk) a uviedli e-mailový a telefonický kontakt.

Vítanou súčasťou kandidatúry je **volebný program**, t.j. zoznam vecí, ktoré by kandidát chcel presadzovať či realizovať (vhodne doplnený o fotografiu). Volebné programy kandidátov zverejní volebná komisia na stránke ŠKAS-u a na úradnej výveske AS FMFI UK v pavilóne F1.

Kandidátka pre doplňovacie voľby bude zverejnená bez zbytočného odkladu po jej uzavretí. 

