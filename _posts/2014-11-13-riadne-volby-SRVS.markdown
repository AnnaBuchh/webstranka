---
layout: post
title: Riadne voľby do ŠRVŠ 
tags: novinky
---

Dňa 3. decembra 2014 nás čakajú riadne voľby delegáta fakulty v Študentskej rade vysokých škôl. Návrhy kandidátov je možné podávať do 28. novembra 2014 (piatok) 12.00 hod.

## Termín konania volieb a volebné miesto

**Deň konania volieb:** 3. decembra 2014 (streda)<br />
**Čas konania volieb:** 10.00 hod. - 16.00 hod.<br />
**Volebné miesto:** vestibul pri matematickej vrátnici<br />


## Vyhlásenie volieb

Predsedníctvo Akademického senátu FMFI UK na svojom zasadnutí dňa 12. novembra 2014 vyhlásilo riadne voľby delegáta fakulty v Študentskej rade vysokých škôl (ŠRVŠ) na volebné obdobie 2014 - 2016.  

Riadne voľby do ŠRVŠ riadi volebná komisia v zložení:

* Bc. Michal Švehlík (predseda)
* Bc. Dominika Balabánová (členka)
* Bc. Anna Buchholcerová (členka)
* RNDr. Róbert Kysel (člen)

[Oznam o vyhlásení volieb](https://drive.google.com/file/d/0BzpLRs_UPeZ4OHRBN0psaXhZZ3c/view?usp=sharing)


## Informácie pre kandidátov

Návrhy kandidátov sa podávajú osobne ktorémukoľvek členovi volebnej komisie alebo prostredníctvom podateľne fakulty (v obálke s viditeľným označením "ŠRVŠ") v lehote **do 28. novembra 2014 (piatok) 12.00 hod**.

Právo navrhovať kandidáta má ktorýkoľvek člen alebo skupina členov akademickej obce fakulty (študent aj zamestnanec). 

**Návrh kandidáta** musí obsahovať:

* meno a priezvisko navrhovateľa,
* pracovisko navrhovateľa (ak návrh podáva člen zamestnaneckej časti akademickej obce fakulty),
* študijný program, stupeň a rok štúdia navrhovateľa (ak návrh podáva člen študentskej časti akademickej obce fakulty),
* meno a priezvisko kandidáta,
* študijný program, stupeň a rok štúdia kandidáta,
* dátum, miesto a podpis navrhovateľa.

K návrhu musí byť pripojené vlastnoručne podpísané **vyhlásenie kandidáta**, že súhlasí so svojou kandidatúrou.

Vzorové dokumenty písomnej časti (návrh aj súhlas) prikladáme vo formáte PDF:

* [formulár, ak je navrhovateľom členom študentskej časti akademickej obce fakulty](https://drive.google.com/file/d/0BzpLRs_UPeZ4TDdrZG56U09SYkU/view?usp=sharing)
* [formulár, ak je navrhovateľom členom zamestnaneckej časti akademickej obce fakulty](https://drive.google.com/file/d/0BzpLRs_UPeZ4X21lajBUYmlYVGM/view?usp=sharing)

Volebná komisia odporúča, aby kandidáti posielali návrhy (prihlášky) aj v elektronickej podobe na adresu [volby@skas.fmph.uniba.sk](mailto:volby@skas.fmph.uniba.sk) a uviedli e-mailový a telefonický kontakt.

Vítanou súčasťou kandidatúry je **volebný program**, t.j. zoznam vecí, ktoré by kandidát chcel presadzovať či realizovať (vhodne doplnený o fotografiu). Volebné programy kandidátov zverejní volebná komisia na stránke ŠKAS-u a na úradnej výveske AS FMFI UK v pavilóne F1. Kandidáti majú právo umiestňovať svoje volebné programy (plagáty) na vyhradených nástenkách pri vchodoch do fakulty a na webovom sídle ŠKAS-u.

Kandidátka bude zverejnená bez zbytočného odkladu po jej uzavretí. 

