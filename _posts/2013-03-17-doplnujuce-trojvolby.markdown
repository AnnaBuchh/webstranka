---
layout: post
title: Doplňujúce voľby do AS FMFI UK, AS UK a ŠRVŠ
tags: volby
---

Čakajú nás doplňujúce voľby, dokonca troje. Voliť si budeme študentských zástupcov do všetkých možných orgánov – do študentskej časti fakultného a univerzitného senátu, ako aj do Študentskej rady vysokých škôl.

## Výsledky

Doplňujúce voľby skončili s nasledovnými výsledkami:

*   vo voľbách do Študentskej časti AS FMFI UK (ŠKAS) bola zvolená **Bc. Mária&nbsp;Kieferová** (1mFTF),
*   vo voľbách do&nbsp;Študentskej časti AS UK boli zvolení **Mgr. Róbert Kysel** (3dGFY) a **Mgr. Kristián Valentín** (3dINF) a
*   vo voľbách do&nbsp;Študentskej rady vysokých škôl bol zvolený **Mgr. Ján Hreha** (1dFKA).

[Zápisnice z volieb](http://www.fmph.uniba.sk/index.php?id=3056) sú zverejnené na webovej stránke senátu.

## Kandidáti

K stanoveným termínom volebná komisia obdržala nasledovné kandidátky:

* do volieb do Študentskej časti AS FMFI UK (ŠKAS) kandidujú Bc. Mária&nbsp;Kieferová (1mFTF) a&nbsp;Bc. Martin Polačko (1mFTL),
* do volieb do&nbsp;Študentskej časti AS UK kandidujú Mgr. Róbert Kysel (3dGFY) a Mgr. Kristián Valentín (3dINF) a
* do volieb do Študentskej rady vysokých škôl kandiduje Mgr. Ján Hreha (1dFKA).

## Vyhlásenie volieb&nbsp;

Predsedníctvo AS&nbsp;FMFI UK dňa 11. marca 2013 vyhlásilo doplňujúce voľby do Študentskej časti [Akademického senátu FMFI UK](http://www.fmph.uniba.sk/index.php?id=118). Volí sa **jeden** člen.

Akademický senát&nbsp;UK dňa 13. marca 2013&nbsp;vyhlásil doplňujúce voľby do&nbsp;Študentskej časti [Akademického senátu UK](http://www.uniba.sk/index.php?id=74).&nbsp;Volia sa **dvaja** členovia.

Predsedníctvo AS UK dňa 13. marca 2013&nbsp;vyhlásilo doplňujúce voľby do&nbsp;[Študentskej rady vysokých škôl](http://www.srvs.sk).&nbsp;Volí sa **jeden** člen.

Všetky tri&nbsp;voľby sa uskutočnia **11. apríla 2013** vo vestibule pri posluchárni C od 9:30 do 16:00 hod.

Doplňujúce voľby riadi volebná komisia&nbsp;v zložení: Zuzana Cocuľová (predseda), Róbert Kysel\*, Martina Šušuková, Michal Švehlík, Martin Macák, Kristián Valentín\* a Jakub Kováč.

\*vyčiarknutí členovia volebnej komisie sa vzdali členstva z dôvodu kandidatúry

## Informácie pre kandidátov

Keďže ide o rôzne druhy volieb, riadia sa aj trochu odlišnými pravidlami, z čoho vyplývajú aj rôzne **termíny na podanie prihlášok**. Termíny sú nasledovné:

* voľby do AS FMFI UK (ŠKAS)&nbsp;do 4. apríla 2013 12:00,
* voľby do AS UK do 3. apríla 2013 12:00&nbsp;a
* voľby do ŠRVŠ do 3. apríla 2013 12:00.

**Prihláška** sa skladá z elektronickej a písomnej časti. Elektronická časť slúži najmä na komunikáciu s kandidátom, záväzná je iba písomná časť.&nbsp;Elektronickú prihlášku&nbsp;posielajte&nbsp;na adresu&nbsp;
<a href="mailto:volby@skas.fmph.uniba.sk">volby@skas.fmph.uniba.sk</a>, s nasledovným obsahom:

* meno
* odbor a rok štúdia
* e-mailový a telefonický kontakt

Písomná časť obsahuje&nbsp;**návrh Vašej osoby za kandidáta**&nbsp;od iného člena akademickej obce fakulty (študenta alebo učiteľa) a Váš **súhlas s kandidatúrou**.&nbsp;Písomnú čast je potrebné doručiť niektorému členovi volebnej komisie alebo do podateľne fakulty v obálke s viditeľným heslom "ŠKAS".

Vzorové dokumenty písomnej časti (návrh aj súhlas) prikladáme vo formáte PDF:

* [voľby do AS FMFI UK (ŠKAS)](/dokumenty/volby/navrh_skas_2013.pdf)
* [voľby AS UK](/dokumenty/volby/navrh_as-uk_2013.pdf)
* [voľby do ŠRVS](/dokumenty/volby/navrh_srvs_2013.pdf)

Vítanou súčasťou kandidatúry je&nbsp;**volebný program**, tj. zoznam vecí ktoré by ste chceli presadzovať či realizovať. Volebný program je vhodné doplniť o fotografiu. Tieto dokumenty následne zverejníme spolu s kandidátkou a následne aj vyvesíme na nástenke v mieste konania volieb.

