---
layout: post
title: Novinky – apríl 2013
tags: novinky
---

Prehľad aktivít ŠKASu, ktorý žije aj v mesiaci apríl 2013, ktoré sa predovšetkým týkajú doplňujúcich volieb, otvorení&nbsp;_Elánu_, a&nbsp;**úpravy Relaxu**.

## Novinky zo Senátu

V pondelok 15. apríla o 14:00 sa v posluchárni C&nbsp;uskutočnilo [15. riadne zasadnutie Akademického senátu FMFI UK](http://www.fmph.uniba.sk/index.php?id=3126#_ftn15). Program tohto zasadnutia sa týkal predovšetkým financií (čerpanie dotácií a fondov, rozpočet na nový rok, atď.). Na zasadnutí predsedníčka ŠKASu Zuzka Cocuľová a Mišo Švehlík načrtli ostatným senátorom blížiace sa úpravy Relaxu a iné aktivity ŠKASu. Okresanú verziu zápisnice zo zasadnutia sprístupníme onedlho.

[Viac informácií o činnosti AS FMFI UK](http://www.fmph.uniba.sk/index.php?id=senat).

## Novinky zo ŠKAS-u

Uskutočnila sa akcia s názvom **&nbsp;<q>Koľko matfyzákov sa zmestí do akvária?</q>**, počas ktorej sme účastníkov akcie oboznámili s pripravovanými akciami ŠKASu. Zistili sme, že sa do akvárka bezpečne zmestí aspoň 48 ľudí. Víťazov tipovacej súťaže sme ocenili gyroskopom a čokoládou. Odmenené neboli len najlepšie tipy, ale aj najoptimistickejší tip, ktorého autor odhadoval počet matfyzákov na 500 (čo je viac než 1/4 nás všetkych:) ). Do budúcna dúfame vo vyšší rekord.

### Dolňujúce voľby

11. apríla sa uskutočnili **doplňujúce trojvoľby**, vďaka ktorým boli posilnené rady nielen ŠKASu, ale aj Akademického senátu univerzity a Študentskej rady vyskoých škôl o nasledujúcich študentov:

*   vo voľbách do Študentskej časti AS FMFI UK (ŠKAS) bola zvolená Bc. Mária Kieferová (1mFTF),
*   vo voľbách do Študentskej časti AS UK boli zvolení Mgr. Róbert Kysel (3dGFY) a Mgr. Kristián Valentín (3dINF) a
*   vo voľbách do Študentskej rady vysokých škôl bol zvolený Mgr. Ján Hreha (1dFKA).

[Zápisnice z volieb](http://www.fmph.uniba.sk/index.php?id=3056) sú zverejnené na webovej stránke senátu.

Počas volieb prebiehal aj **lentilkový experiment**, v ktorom mali študenti (voliči) tipovať počet lentiliek v nádobe. Lentiliek tam bolo toľko, aby sa nedali jednoducho spočítať. Bolo ich presne 671.&nbsp;Je to síce neuveriteľné, ale jeden tip naozaj presne odhadol počet lentiliek! Musí sa uznať, že tento matfyzák má naozaj dobrý odhad. Viac informácií spolu s videom zverejníme onedlho.

### Rekonštrukcia ŠKAS miestnosti

V projekte **otvorenia&nbsp;****Elánu** nastal pokrok, už máme vymaľované. Fotky zmaľovaných ŠKASákov (a dobrovoľníka Rada Vantu, ktorému sme veľmi vďační) a samotnej miestnosti si môžete pozrieť na našej [facebookovskej stránke Matfyz Je In](https://www.facebook.com/media/set/?set=a.511893565533753.1073741825.132827200107060&amp;type=3). Cieľom tohto projektu je čiastočne zrekoštruovať a skultúrniť priestory (už bývalej) ŠKASáckej klubovne a vytvoriť tak miesto na oddych a chill-out pre študentov medzi prednáškami. O nás sa ale nebojte, na naše účely budeme používať malý "kumbálik" za **Elánom****:)**. **Elán **sa nachádza v pavilóne matematiky pod prvým schodiskom (-1 poschodie).

### Skrášlime si Matfyz

Dňa&nbsp;**27. apríla od 9:00** sa uskutoční akcia s názvom **<q>Skrášlime si Matfyz</q>**. Cieľom projektu je _oživiť, skultúrniť a zatraktívniť_ okolie Matfyzu, predovšetkým **Relaxu**. Preto **by sme Vás všetkých chceli pozvať** a poprosiť o pomoc. Odmena v podobe pocitu z dobre vykonanej práce a&nbsp;**gulášu** Vás určite neminie :). S vizualizáciou sa potrápil Stano Griguš (onedlho budú aj na facebooku).

## Oznamy

### Súťaž o grafický návrh propagačných materiálov

Dekan vyhlásil súťaž o najlepší grafický návrh šablón pre propagačné materiály [http://alumni.fmph.uniba.sk/events/detail/6](http://alumni.fmph.uniba.sk/events/detail/6)

### Ubytovanie na nasledujúci akademický rok

Žiadosti o ubytovanie na akademický rok 2013/14 sa podávajú do **30. apríla** cez [http://moja.uniba.sk](http://moja.uniba.sk), časť E-ubytovanie.

### Anketa LS 2013

Bolo uverejnené&nbsp;[vyjadrenie vedenia fakulty k výsledkom ankety](https://anketa.fmph.uniba.sk/bundles/anketa/files/anketa-vyjadrenie-ZS1213.pdf).

### ŠVK 2013

Do uzávierky bolo na Študentskú vedeckú konferenciu FMFI UK prihlásených 99 príspevkov. V deň konania konferencie, **23. apríla 2013**, si budete môcť vypočuť prezentácie jednotlivých prác (na tento deň je udelené dekanské voľno) a od 16. apríla si môžete vystavené postery pozrieť na chodbe vedúcej k akváriam. Podrobný program prezentácií a abstrakty budú zverejnené na [http://www.fmph.uniba.sk/index.php?id=svk](http://www.fmph.uniba.sk/index.php?id=svk)
