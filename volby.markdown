---
layout: page
title: Voľby
---

Každý študent FMFI UK má právo voliť a byť volený do Študentskej komory Akademického senátu FMFI UK (ŠKAS), Študentskej&nbsp;časti&nbsp;Akademického senátu UK (tzv. veľký senát) a Študentskej rady vysokých škol (ŠRVŠ). Do ŠKASu sa volia 10 členovia, do veľkého senátu dvaja a do ŠRVŠ jeden člen. Riadne voľby sa vo všetkých troch pripadoch konajú každé 2 roky. Okrem riadnych volieb sa konajú aj doplňujúce voľby podľa potreby (napr. ak člen ukončil štúdium).

Voľby do ŠKASu sa riadia&nbsp;[Zásadami volieb do akademického senátu fakulty](http://www.fmph.uniba.sk/index.php?id=277).

## Informácie pre kandidátov

Kandidáti, posielajte prihlášky čím skôr od vyhlasánia volieb na adresu&nbsp;
<a href="mailto:volby@skas.fmph.uniba.sk" rel="nofollow">volby@skas.fmph.uniba.sk</a>. Konkrétny termín bude vždy včas zverejnený.

Prihláška musí obsahovať:

* meno
* odbor a rok štúdia
* e-mailový a telefonický kontakt

Okrem elektronickej prihlášky musíte niektorému členovi volebnej komisie (alebo do podateľne v obálke s viditeľným heslom "ŠKAS") doručiť&nbsp;**návrh Vašej osoby za kandidáta** od iného člena akademickej obce fakulty (študent alebo učiteľ) v papierovej forme a Váš **súhlas s kandidatúrou**. Príslušné vzorové formuláre budú včas zverejnené.

Vítanou súčasťou kandidatúry je **volebný program**, tj. zoznam vecí ktoré by ste chceli presadzovať či realizovať. Volebný program je vhodné doplniť o fotografiu. Tieto dokumenty následne zverejníme spolu s kandidátkou a následne aj vyvesíme na nástenke v mieste konania volieb.

